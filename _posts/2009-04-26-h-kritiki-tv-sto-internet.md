---
title: Η κρητική τηλεόραση στο Διαδίκτυο
date: 2009-04-26T15:38:16+00:00
author: Thanos
layout: post
permalink: /h-kritiki-tv-sto-internet/
categories:
  - Web
tags:
  - Creta Channel
  - ΚΡΗΤΗ TV
  - κρητική τηλεόραση
  - Κύδων
  - Ηράκλειο
---
Η διαδικτυακή παρουσία των 3 παγκρήτιας εμβέλειας καναλιών μας ήταν μέχρι πριν λίγο καιρό πολύ ανταγωνιστική για μια συμμετοχή στα web βατόμουρα. Τόσο καλά δηλαδή…

Ας τα πάρω με τη σειρά που τα έχω στο τηλεκοντρόλ.

Το ΚΡΗΤΗ-TV που εκπέμπει ψηφιακά, με τα υπέροχα studio και τα υπόλοιπα high-tech που κάνουνε εκεί πέρα, είχε για πολύ μια σελίδα του Frontpage (I think), τα κείμενα ήταν εικόνες και άλλα τέτοια 90’s. Κάποια στιγμή βάλανε ένα under contruction αλλά πρόσφατα βγήκε και αυτό και πάει στο site της εφημερίδας του ομίλου. Και εκεί θα δούμε frames βέβαια και εκνευριστικά άσχημη τυπογραφία.

Το Creta Channel που τώρα πρέπει να το λέμε Τηλεόραση Creta, άλλαξε και αυτό logo όπως και το ΚΡΗΤΗ-TV, αλλά ευτυχώς δεν έμεινε μόνο σ’ αυτό. Εκανε και ένα πετυχημένο redesign στη ιστοσελίδα του. Εφύγε από το τραγικό που είχε μέχρι και πριν κάποιους μήνες και το γύρισε σε Joomla, με ένα αρκετά ωραίο και απλό theme. Δείχνουν και τα δελτία ειδήσεων online, πράγμα πολύ σημαντικό για τους εκτός νησιού. Όλα καλά του, αλλά το ρολόι κάτω αριστερά τι το θέλατε ρε παιδιά?

Τέλος, το ΚΥΔΩΝ, το κανάλι του συμπαθούς νομού Χανίων. Πραγματικά για γέλια και για κλάματα συγχρόνως. Ειδικά το menu αριστερά πρέπει να μπει σε όλες τις css galleries. Ας μην χρησιμοποιώ όμως άγνωστες λέξεις. Το μόνο θετικό είναι ότι βγαίνει πρώτο στο google αν βάλεις το όνομα του, σε αντίθεση με τα άλλα δύο…