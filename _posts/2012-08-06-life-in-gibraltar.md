---
title: Η ζωή στο Γιβραλτάρ
date: 2012-08-06T19:41:23+00:00
author: Thanos
layout: post
permalink: /life-in-gibraltar/
categories:
  - Gibraltar
tags:
  - Ανδαλουσία
  - Γιβραλτάρ
---
Κατά καιρούς ποστάρω δουλειές που παίζουν στο [Γιβραλτάρ](http://blog.silverthan.gr/category/gibraltar/ "Γιβραλτάρ") με αποτέλεσμα πολλοί να με ρωτάνε τι παίζει εκεί (εδώ), πως είναι η ζωή, αν είναι πιο καλά από Ελλάδα, αν είναι πιο φθηνά από Ελλάδα, πως γίνεται να περιμένουμε στο φανάρι να περάσει το αεροπλάνο και άλλα...

Σε 10 πάνω κάτω μέρες θα κλείσω αισίως τα 3 χρόνια εδώ οπότε ας πούμε ότι έχω μια αρκετά καλή εικόνα του τι παίζεται και τι δεν παίζεται.

### Που είναι?

Δεν είναι στην Αφρική και ΔΕΝ χρειάζεται καραβάκι! Είναι μια μικροσκοπική χερσόνησος στην Ισπανία κάτω αριστερά &#8211; 1,5 ώρα από Σεβίλλη, κάτι λιγότερο από Μάλαγα με το αυτοκίνητο. Είναι UK territory, το νόμισμα είναι GBP αλλά οδηγούν δεξιά (στους 4 δρόμους που έχουν).

### Φορολογικός Παράδεισος

Είναι φορολογικός παράδεισος για τις εταιρείες λόγω του χαμηλού corporate tax, για τους εργαζόμενους δεν είναι το ίδιο, πληρώνουμε φόρους κανονικότατα (κρατούνται απευθείας από το μισθό). Είναι γύρω στο 20% και ανεβαίνει σιγά σιγά.

### Πόση ανεργία έχει?

Δεν έχει καθόλου ανεργία, καθώς υπάρχουν 60.000 εταιρείες και 30.000 μόνομοι κάτοικοι. Δεν δουλεύουν μόνο όσοι δε θέλουν.

### Τι είδους δουλειές υπάρχουν

Η συντριπτική πλειοψηφία είναι εταιρείες online gaming αλλά υπάρχουν και αρκετές που ασχολούνται με ναυτιλία, ασφάλειες, finance κ.α

### Κόστος ζωής

Τα νοίκια είναι απαγορευτικά αν μένεις μόνος σου, για αυτό και οι περισσότεροι ζουν στην Ισπανία όπου είναι όλα φθηνότερα (σπίτι, super market, έξοδος) εκτός από τα τσιγάρα.

### Πόσο κάνουν τα τσιγάρα;

Τα πιο ακριβά κάνουν 2 λίρες (2,5 Ευρώ με τη σημερινή ισοτιμία), το κακό είναι ότι δεν έχουν όλες τις μάρκες.

### Η Βενζίνη;

Τώρα τελευταία έπεσε κάτω από 1 λίρα το λίτρο, στην Ισπανία είναι γύρω στο 1,40 αν θυμάμαι καλά.

### Πως είναι η ζωή γενικότερα;

Με τους Ισπανούς μοιάζουμε πάρα πολύ, είτε φυσιογνωμικά είτε στην κουλτούρα, στη διασκέδαση και στις παρέες. Είναι λιγότερο ρατσιστές από τους Έλληνες. Εδώ υπάρχει βέβαια κάθε καρυδιάς καρύδι, ότι εθνικότητα μπορείς να φανταστεί κανείς, από Ιαπωνία μέχρι Νότια Αφρική και από Σουηδία μέχρι Αργεντινή.Μπορεί να βγούμε για φαγητό δηλαδή 8 άτομα και να είμαστε ΟΛΟΙ από διαφορετικές χώρες! Αυτό για μένα προσωπικά είναι ένα μεγάλο πλεονέκτημα, η συναναστροφή με ανθρώπους που μεγάλωσαν ή σκέφτονται διαφορετικά, μαγειρεύουν άλλα πράγματα και φέρνουν γεύσεις και ιστορίες από τα ταξίδια τους σε όλο το κόσμο. Αυτή η μίξη έχει μια απίστευτη γοητεία, όπως και αν ακούγεται αυτό.

Εχει πολλές παραλίες για μπανάκι και ποτό/μεζέ/φαγητό στα μπαράκια της παραλίας (τσιρινγκίτο) με τιμές... φοιτητικές, όπως και άπειρα tapas bars για μεζεδάκι και μπυρίτσα τα οποία συμπληρώνονται από διάφορα αργεντίνικά, μαροκινά, κινέζικα και βεβαίως ιταλικά εστιατόρια για να μη μαςλέιψει τίποτα. Από φαγητό πάμε καλά δηλαδή...

Οποιος είναι τυχερός και έχει αυτοκίνητο μπορεί να κάνεις άπειρες εκδρομές στις κοντινές πόλεις και εξοχές (Σεβίλλη, Μάλαγα, Γρανάδα, Σιέρα Νεβάδα, Κόρντομπα, Κάντιθ, Χερέθ κτλ και βεβαίως η Πορτογαλία είναι μόλις 4 ώρες από εδώ. Το αεροδρόμιο της Μάλαγα είναι 1,5 ώρα με το αυτοκίνητο και βρίσκουμε όλες τις low cost εταιρείες πλην των γνωστών. Δυστυχώς δεν υπάρχει απευθείας πτήση για Ελλάδα, εγώ για Ηράκλειο χρειάζομαι συνήθως 3 πτήσεις! Έχει και το Γιβραλτάρ αεροδρόμιο, αλλά με μόλις 3 πτήσεις την ημέρα για Λονδίνο ή Μάντσεστερ.

_To be continued..._