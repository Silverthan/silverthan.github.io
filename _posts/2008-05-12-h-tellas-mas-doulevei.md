---
id: 16
title: Η Tellas μας δουλεύει
date: 2008-05-12T21:12:26+00:00
author: Thanos
layout: post
guid: http://localhost:8888/silverblog/?p=16
permalink: /h-tellas-mas-doulevei/
categories:
  - Web
tags:
  - Tellas
  - Ηράκλειο
---
Καλή είναι τελικά και αυτή η Tellas / Wind…

Είχα κάνει και εγώ αίτηση για το double play πριν 2-3 μήνες, την ώρα που με διαβεβαίωναν πως υπάρχει κάλυψη στη περιοχή μου. Φυσικά λειτουργούσε ήδη σε άλλες περιοχές του Ηρακλείου (Θέρισσο, Όαση) και σαν καλός μαλάκας που είμαι τους πίστεψα… Περνούσαν οι μέρες, οι βδομάδες και τίποτα. Εντωμεταξύ σε ένα φίλο μου που είχε κάνει αίτηση ΜΕΤΑ από μένα, τον παίρνουν τηλέφωνο να πάει να παραλάβει το router ή να του το πάνε σπίτι, κάτι τέτοιο.  Χαίρομαι και εγώ, λές έρχεται η σειρά μου όπου να’ναι. Αρχίδια! Ούτε φωνή ούτε ακρόαση….

Και τότε γίνεται το εξής καταπληκτικό… Μου στέλνουν λογαριασμό 25€! Εξαλλος παίρνω τηλέφωνο και με τα πολλά ανακαλύπτω ότι μου έχουν βάλει προεπιλογή φορέα και απεριόριστες κλήσεις ΜΕ ΠΑΓΙΟ παρά τη ρήτη εντολή μου να μπώ στο πρόγραμμα μια και καλή όταν θα ενεργοποιηθεί η γραμμή (για διαθεσιμότητα δε το συζητήσαμε… υπήρχε!). Ευγενέστατα μου είπαν ότι πρέπει να το πληρώσω γιατί έχει περαστεί το τιμολόγιο (ή κάτι τέτοιο τέλος πάντων). Φυσικά όταν άρχισαν να ανεβαίνουν οι τόνοι από την πλευρά μου και αφού με σύνδεσε η κοπελιά με κάποιο προϊστάμενο, μου είπε ότι θα κάνω μια αίτηση για πίστωση και ότι θα μπω στο πρόγραμμα όταν ενεργοποιηθεί η DSL.

Ωραία…

Περνάει ο καιρός, κανένα νεό και λέω ας ξαναπάρω τηλέφωνο να δω τι παίζεται. Παίρνω στο τεχνικό τμήμα και προς τιμήν του ο νεαρός (και προς μεγάλη μου έκπληξη) μου λέει σε κάνα δυο μήνες θα μπει η γραμμή και αν… Τέλεια! Μου φτιαξες τη μέρα…

Πριν μια βδομάδα ανακάλυψα ότι η Forthnet έφτιαξε επιτέλους το ιδιόκτητο της δίκτυο και υπάρχει επιτέλους κάλυψη. Εκεί λοιπόν που ήμουν έτοιμος να πάρω τηλέφωνο για να κάνω την αίτηση, και συνάμα διακοπή της διαδικασίας από την TELLAS, έρχεται το τελειωτικό χτύπημα… Ο ταχυδρόμος με ένα φάκελο με το καινούριο (ανά…) λογότυπο της TELLAS/WIND. Τι ήτανε? ΛΟΓΑΡΙΑΣΜΟΣ!!!!!!

Για γέλια και για κλάματα δηλαδή….

Για την αίτηση πίστωσης δε ξέρουν τίποτα, και για την αίτηση διακοπής με πρήξανε… Αν δουν αυτοί λεφτά από μένα…