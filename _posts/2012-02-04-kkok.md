---
title: 'KKOK: Κρητικός Κώδικας Οδικής Κυκλοφορίας'
date: 2012-02-04T13:55:57+00:00
author: Thanos
layout: post
permalink: /kkok/
categories:
  - Web
tags:
  - κκοκ
  - οδήγηση
  - Ηράκλειο
---
Ο **Κ.Κ.Ο.Κ (**Κρητικός Κώδικας Οδικής Κυκλοφορίας) πρέπει να βγήκε μετά που πήρα εγώ το δίπλωμα (πάνε 12 χρόνια) και παρόλο που δεν το είχα τότε, έψαξα τώρα και το βρήκα. Σας παραθέτω λοιπόν σε παγκόσμια αποκλειστικότητα το δεκάλογο του Ηρακλειώτη οδηγού, τον οποίο πρέπει να μάθουν πλέον όλοι απέξω και ανακατωτά πριν πάνε να δώσουν τα σήματα.

  1. Είμαι ο καλύτερος και με διαφορά.
  2. Το φλάς το βάζαμε παλιά στη μηχανή.
  3. Οι διαβάσεις πεζών είναι διακοσμητικές.
  4. Παρκάρω σε όποιο πεζοδρόμιο είναι πιο κοντά στη καφετέρια.
  5. Οσο πιο δυνατά η μουσική, τόσο πιο καλά.
  6. Όποτε γκαζώνω απότομα και αλλάξω ταχύτητα, στρίβω το κεφάλι αριστερά και κοιτάω έξω.
  7. Οι ποδηλατόδρομοι είναι για να παρκάρουν το αυτοκίνητο όσοι έχουν ποδήλατο (στην οικογένεια έως και 3ου βαθμού).
  8. Κορνάρω με κάθε ευκαιρία, δίνω χρώμα στην πόλη.
  9. Πετάω ότι σκουπίδια έχω από το παράθυρο, θα τα μαζέψει η Δημαρχάρα.
 10. Κοιτάω τον απέναντι οδηγό στα μάτια, καθώς κινούμαι απειλητικά προς το μέρος του, για να μου δώσει προτεραιότητα.